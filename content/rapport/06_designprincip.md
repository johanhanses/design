Analys av tre webbplatsers designprinciper
=======================



Urval
-----------------------

Jag har valt följande tre webbplatser att titta på utifrån dess design principer
>    <a href="https://www.tele2.se/" target="blank">tele2.se</a>
>
>    <a href="https://www.ne.se/info/" target="blank">ne.se</a>
>
>    <a href="https://www.volvocars.se/" target="blank">volvocars.se</a>

Jag hade väldigt svårt att göra ett urval då jag tycker att många webbplatser ser väldigt lika ut när man börjar titta lite närmare på dom. Urvalet gjordes tillslut utifrån tre olika företag som alla säljer sin produkt och det intressanta blir då att se vad man vill kommunicera med sin design till sina eventuella kunder.

Metod
-----------------------
För att lösa denna uppgift så har jag främst använt mig av Wikipedias artikel "Visual design elements och principles" och dess definitioner av designprinciper. Främst som ytterligare stöd så har också artikeln "Design Elements & Principles" från canva.com använts. Denna artikel blev mest som en "snabbguide" när jag ibland behövde visuellt bekräfta de slutsatser jag drog från webbplatserna utifrån Wikipedias artikel.



Resultat
-----------------------

###tele2.se

tele2.se finns till för att visa upp och sälja företaget Tele 2s tjänster och produkter. Vidare så tillhandahålls även kundtjänst och support för företagets tjänster och produkter via webbsidan.  

Webbplatsens presenteras med en stor bild som täcker hela sidans bredd, i headern finns länkar, där användaren
kan logga in men framför allt så är det länkarna "Handla" och "Support" som är de som framhävs rent hierarkiskt genom att de har ett större typsnitt än övrigt innehåll i headern.
Efter den heltäckande bilden så följer startsidans som är en presentation av de tjänster som beskrivs mer i detalj om man klickar på någon av headers länkar. Designen kännetecknas av bilder, whitespace och stora rubriker. Bakgrundsfärgen förändras även den beroende på var på sidan man är. Längst ner på webbplatsen så finns en footer med relevanta länkar. innehållet på undersidorna presenteras prydligt och tydligt i fem, tre och två kolumners-design beroende på vad som passar innehållet bäst.

tele2.se visar få produkter på startsidan om man inte går direkt på produkterna under "Handla" länken. Vad vill man med detta? Min uppfattning är att man vill, förutom att visa upp sina produkter och tjänster, även vill visa tele2s identitet. Vilken den är uttalar jag mig inte om men den skiljer sig från sina konkurrenters webbplatser som de ser ut vid tidpunkten för denna rapports författande. På någon konkurrents webbplats så visas en iphone upp högst upp på sidan men den operatörens erbjudande, på en annan konkurrents webbplats så är de flesta bilderna på familjer medan det på tele2s webbplats är främst enstaka, och om jag ska våga säga något, hippa individer.

Unity, eller även harmony finnes i rubriksättningen och användandet av bilder på startsidan. Sidan inleds heltäckande med en bild över hela sidan, och avslutas med att bakgrunden är svart bakom bilderna i slutet av startsidan, den svarta färgen smälter även ihop med den svarta footern. Tung inledning och tung avslutning med mycket mer luft mellan innehållen däremellan skapar balans men också en rytm på sidan när man scrollar genom den. Rubrikerna och fonten är konsekvent och färgerna svart eller vitt är hela tiden dominerande.

Den främsta skillnaden mellan startsidan och undersidorna är att de flesta undersidor innehåller mer innehåll placerat i boxar utplacerade prydligt i gridet. Antingen i fem, tre eller två kolumners uppdelning. Generellt så är innehållet mer konkret och mindre lekfullt, mindre visa identitet på undersidorna. Där handlar det tydligare om företagets tjänster och produkter.



###ne.se

ne.se finns till för att presentera och sälja sitt innehåll för den som vill ta del av det.
Innan Nationalencycklopedin fanns tillgänglig online så var cd-rom det enda digitala sättet att ta del av innehållet.

ne.ses design är förhållandevis enkel och tydlig. Startsidan är fokuserad på att visa vad ne.se gör för utbildning och kunskapsspridning utöver själva huserandet av sitt uppslagsverk

Att designen är enkel och tydlig känns central för dess syfte. Här ska man enkelt kunna navigera för att finna det man söker. Designen ger en sval, luftig och välordnad känsla

Man har använt sig av ett fåtal färger, egentligen bara tre, där den ena får anser vara själva signaturen för sidan då de andra två är svart och vitt. startsidan innehåller en header där länkar och inloggning till ne.ses innehåll presenteras. vidare så kommer en större bild som täcker hela sidans bredd, motivet kan egentligen inte sägas ha något med sidans innehåll att göra annat än att presentera en känsla och sätta en ton för innehållet. Nyheter presenteras sedan horisontellt i ett rutnät, där färgtonen i bilderna och rubrikerna håller samma tema som "signaturfärgen"/kontrastfärgen.

ne.ses startsida och dess undersidor presenteras uniformt och det är ingenting som bryter av sett till vilka designprinciper som har använts, det enda som egentligen händer är att det introduceras en ytterligare färg på knapparna på en av sidorna, men detta här väl snarare till ett designelement, jag kan då inte påstå att det ändrar något i designprincipen.



###volcocars.se

volvocars.se finns för att sälja Volvos personbilar likväl som att tillhanda hålla all information som konsumenten kan tänkas behöva kopplat till bilägandet eller kring införskaffandet av en Volvo personbil.

Webbplatsen kännetecknas av en rutnätsdesign som är responsiv i förhållande till flera olika skärmstorklekar.
Bilder dominerar sidan och bilderna innehåller mest Volvobilar i vad man kan uppfatta som estetiska miljöer.
Nästan alla foton är tagna i skymning eller soluppgång eller har manipulerats att ge ett fridfullt och lugnt intryck. Rubriker och bildtexter är tydliga och nästan varje bild är en länk vidare till en undersida.

Webbplatsen uppfyller sitt syfte på så sätt att den är inbjudande och får besökaren nyfiken, förutsatt att man har körkort kanske. Sidan innehåller vid en del klickande på länkar, väldigt mycket information om allt som är kopplat till bilägandet och innehåller utan tvekan mest information av denna rapports tre webplatser.
Designen är tydlig, seriös och estetisk, kanske precis det man vill signalera med sina bilar. Sidan känns enhetlig och ingenting sticker ut. Man väljer högt upp på sidan att visa bilder och länkar kopplade till att anskaffa en Volvobil medan, kundcenter, service och en mängd annan information om vad Volvo personbilar sysslar med kommer längre ner på sidan.

Den övergripande designen består av en header och en footer med innehållet presenterat i olika varianter av rutmönster däremellan, antalet kolumner varierar och bilder och ytterligare länkars placeringar i sidebars varierar sett till undersida och responsivitet. Många delar av innehållet går inte att nå i te.x. mobilt läge.
Då prioriteras införskaffandet och ägandet.

Jag kan inte påstå att någon designprincip förändras nämnvärt mer än att startsidan känns mörk och sval medan undersidorna byter till en ljusare bakgrund när mer information ska presenteras. Bilder är även på undersidorna närvarande men presenteras i mindre format för att ge utrymme till information i text.



Analys
-----------------------

Sammanfattningsvis så använder sig alla webbplatser i denna rapport av liknande designprinciper. Alla sidor håller ihop designen väl genom konsekvent användande av färger, typsnitt, rubriker och bilders design och utseende. Alla webbplatser har en header och en footer. Alla webbplatser är egentligen ganska lika. Sticker ut mest bland dessa gör tele2.se som absolut är minst lika seriös som de andra sidorna men en mobiloperatör kan och behöver kanske profilera sig lite "ungdomligare" än en biltillverkare och ett uppslagsverks webbplats.



Referenser
-----------------------

###Tryckta  
Beaird, Jason. George, James. (2014). *The principles of Beautiful web design*. 3rd ed. Collingwood: Sitepoint Pty Ltd.

###Webbkällor  
<!-- <a href="http://www.leksand.se" target="blank">leksand.se</a> hämtad 2018-12-10  
<a href="http://www.falun.se" target="blank">falun.se</a> hämtad 2018-12-10  
<a href="http://www.borlange.se" target="blank">borlange.se</a> hämtad 2018-12-10  

<a href="https://developers.google.com/speed/pagespeed/insights/" target="blank">PageSpeed Insights</a> hämtad 2018-12-16  

*Genomgång design kmom05 med Emil* (2018).[Video online]. <a href="https://www.youtube.com/watch?v=Cti-Nz2513g" target="blank">https://www.youtube.com/watch?v=Cti-Nz2513g</a> [2018-12-10]. -->

*Föreläsning design kmom06 med Mikael* (2018).[Video online]. <a href="https://www.youtube.com/watch?v=0pMS7FahOt4&index=9&list=UUxX3bcidovf5MDLeXMcbDyg" target="blank">https://www.youtube.com/watch?v=0pMS7FahOt4&index=9&list=UUxX3bcidovf5MDLeXMcbDyg</a> [2018-12-20].

<a href="https://en.wikipedia.org/wiki/Visual_design_elements_and_principles#Principles_of_design" target="blank">Wikipedia om "Visual design elements och principles"</a> hämtad 2018-12-28.

<a href="https://www.canva.com/learn/design-elements-principles/" target="blank">Design Elements & Principles</a> hämtad 2018-12-28.

Övrigt
-----------------------

Denna rapport är författad av Johan Hanses och är en del av kmom06 i kursen design vid Blekinge tekniska högskola
