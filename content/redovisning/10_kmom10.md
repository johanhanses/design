---
---
Redovisning kmom07/10
=========================

Detta innehåll är skrivet i markdown och du hittar innehållet i filen `content/redovisning/10_kmom010.md`.

***
För första uppdraget så gjordes, så som önskades, en analys av aktuell webbplatsdesign.  
Som vanligt så saknade jag totalt ideér och fantasi när det gällde urvalet men efter att ha googlat lite så framkom det, från främst Googles eget utbildningsmaterial för aktörer på webben, att responsivitet och navigation/att snabbt hitta det man söker är viktigt, och blir allt viktigare för utvecklare att ha i åtanke när man utvecklar för webben. Utifrån detta så gjordes undersökningen utifrån dessa parametrar på e-handelswebbplatser som bör anses vara allmänt kända.

För uppdrag nummer tre så valde jag att göra webbplats för kund nummer tre, webbprogrammeraren Bew Gorp. Urvalet gjordes främst för att jag själv skulle börja tänka på hur man skulle kunna marknadsföra sig själv på webben som utvecklare/programmerare. Jag kan väl inte påstå att jag gjort någon strålande insäljning i form av texter men det var mest nyttigt för min egen process i mitt eget huvud inför framtiden.  
Jag valde att göra en ny installation av ramverket av två skäl dels för att komma ifrån alla tweaks,  stilmallar och justeringar som gjorts på redovisa-installationen men också för mitt eget lärandes skull med repetition av de många stegen från kmom1 till och med kmom3.  
Generellt gällande uppdrag tre så hade jag en grundidé i mitt huvud innan jag började om hur jag skulle implementera kravet på två kolumner osv. Att flashbild och övrigt bildmaterial skulle vara bilder på kod på något sätt hade jag också klart för mig innan trots att jag inser att detta val kommer upplevas som föga originellt för er som rättar. Valet av flashbild gjorde att jag, utifrån dennes färger, ville utgå från en ljus bas som bakgrund/bakgrundsfärg. Valet av logga och favicon gjordes utifrån en del googlande på bilder och loggor som var okej att använda. När jag fann vad jag sökte, en logga med texten SQL, så utgick jag ifrån denna logga när det gällde bygget av själva temat.

För uppdrag nummer fyra dvs. själva stylingen och temat till webbplatsen så utgick jag ifrån ovan nämnda ideér. Normalizemodulen, h-grid och v-grid, figure och fontawesome samt responsiva menyns moduler importeras i min lesstilmall för att placera ut och styla mitt innehåll. Jag använder cimage och FIGUREkonstruktioner för att bearbeta mina bilder och få dem responsiva. Den responsiva hamburgermenyn får samma färger som övriga sidan. Jag strukturerade upp min css i en base för främst html elementens egenskaper. I en layoutfil finns css för placeringen av regionerna på sidan samt dess beteende vid olika skärmstorlekar.
Slutligen så gjorde jag en style-modul som innehåller alla lessvariabler och själva stylen i form av färger och fonter med mera. Mer ingående om temat och dess tankar finns att läsa på projektsidans om-sida.

Projektet gick på det stora hela bra att genomföra. Jag valde att inte göra någon av de optionella delarna denna gång, främst på grund av tidsbrist. Jag hade en ide om hur jag skulle lösa uppgift 3 och 4 och gick utefter den från början till slut egentligen. Inspiration kom under resans gång från det material som inhämtades i form av bilder och loggor till sidan och jag tog det vidare från det.  
Jag tyckte nog inget var svårt med själva bygget av nya sidan, möjligen att det var tidskrävande att gå tillbaka till en ren installation av ramverket och implementera allt som behövdes från början. Men jag kan bara säga att det gav mig större förståelse för ramverket vilket kändes kul. Analysuppgiften tyckte jag generellt var mer tidskrävande, kanske inte svår att genomföra, men som vanligt så har jag svårt att komma på vad som skall undersökas och hamnar ofta i ett läge där jag ifrågasätter om urvalen är relevanta eller inte. Jag tänker säkert ett varv för mycket gente sådana uppgifter på e grundkurs, men nu är den gjord och undersökningsområdena känns i slutändan relevanta. Jag tycker att projektet var bra som examination. Vi fick använda allt vi gått igenom i alla tidigare kmom, och valde man att göra en ren installation av ramverket så var det en väldigt nyttig övning.

Avslutningsvis så är jag nöjd med hela designkursen och dess upplägg. Kursen har gett mig mycket, inte bara sett till verktyg för att arbeta med design och less, utan också mer insikt i ramverks funktion generellt. Kursen har också givit mig möjlighet att reflektera över vad jag själv är intresserad av inom webbprogrammering eller programmering i stort, och jag tycker nog att arbetet med ramverket är roligare än designen i sig.  
Som vanligt så har forumet och gitterchatten varit mycket givande under hela kursen, men mest måste jag säga att videoserierna i kombination med föreläsningarna har varit bäst. dbwebb.se och dess information räcker egentligen väl för mig för att klara uppgifterna men som sagt videomaterialen har givit mig en fördjupad insikt i olika områden. Som distansstudent är dessa videos dessutom ovärdeliga i känslan av delaktighet/att vara student.  
Det enda jag saknar i kursen är något om flex, flexbox och allt vad det innebär. Jag har vid sidan av ägnat mig åt lite självstudier kring flex då, utöver SASS som redan har avhandlats av Mikael i forum och föreläsningar, så verkar denna kunskap också vara efterfrågad. Men allt får väl inte plats i 7,5 poäng heller. Lärare, kursmaterial och support har varit toppen, även när Emil har glömt lägga upp sina genomgångar på youtube;) Jag ger kursen 8/10, nåt mer om sass och flex hade varit toppen
